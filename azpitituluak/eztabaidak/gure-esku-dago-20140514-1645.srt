1
00:00:00,000 --> 00:00:10,000
Gaur aldarrikatzen duguna bihar errealitate izan dadin! Gure esku dago! Behin eta berriz: Gure Esku Dago. Ez da lelo bat,

2
00:00:10,000 --> 00:00:20,000
ez da dinamika bati jarritako izen soil bat, ez Gure Esku Dago eta hori esan dugu, barneratu egin behar dugu. Gure Esku Dago jarrera bat da, gaurdaino iristeko balio

3
00:00:20,000 --> 00:00:30,000
izan digun jarrera eta hemendik aurrerakoan ere balioko diguna. Gu gara protagonistak eta zintzotasunez, dotore, ezberdinen arteko lanean sakonduz,

4
00:00:30,000 --> 00:00:40,000
errespetuz, aurrera egingo dugunak, herritarron borondatea oinarri izango dugunak. Geu gara gakoa. Xabier, gure esku dago.

5
00:00:40,000 --> 00:00:50,000
Gure esku dago!
Luzaroan gaude hemen, duela bi mila urte gutariko batek idatzi zuen ‘neskato’ hitza

6
00:00:50,000 --> 00:01:00,000
Akitaniako hilerri batean. Gero XI. mendean idatzi genuen ‘gu’ hitza. XIV. mendean

7
00:01:00,000 --> 00:01:10,000
‘lur’. XVI. mendean ‘euskara’ eta XVII. mendean ‘Euskal Herri’.

8
00:01:10,000 --> 00:01:20,000
Baina zer idatzi behar dugu XXI. mendean? Ba adibidez, idatzi behar dugu ‘etorkizun’. Idatzi behar dugu

9
00:01:20,000 --> 00:01:25,000
‘elkarrekin’ eta idatzi behar dugu ‘erabaki’.

10
00:01:48,000 --> 00:02:00,000
Eskerrik asko denoi. Ikusten duzuenez, gure esku dago. Dinamika astiro-astiro badoa errotzen. Milaka lagunek parte hartu dute orain arte eta

11
00:02:00,000 --> 00:02:30,000
milaka lagun ari dira parte hartzen herriz-herri eta auzoz-auzo. Talde ekimena da. Desberdinen arteko elkargunea. Desberdintasunen gainetik segur aski garrantzitsuena elkartzea dela erabakitzen duten desberdinak. Sentsibilitateak gehitzea eta batzea eskatzen duen dinamika. Ia gehienetan egon daitezkeen desadostasunak baino handiagoak izan daitezkeen zubiak aurkitzea eskatzen duena.

12
00:02:30,000 --> 00:03:00,000
Zerbait sinplea da, nahiko oinarrizkoa. Herria guztiona da. Etxe hau bertan bizi garenona da. Ondorioz, guztioi dagokigu erabakitzea nola antolatu nahi dugun etxe hau. Eta horren baitan dator gaurko ariketa kolektibo hau ere. Aski ezagunak diren lagunak ditugu. Esan dizuegun bezala, Mariano Ferrer-ek gidatuko duen mahai-inguru edo solasaldi honetan. Esan bezala, Juan Jose Ibarretxe hasiko da, Floren Aoiz

13
00:03:00,000 --> 00:03:30,000
segidan eta Gemma Zabaleta hirugarren lekuan. Dinamika azaltzeko hiru zati izango ditu gaurko solasaldi edo topagune honek. Lehenengoan bakoitzak hogei bat minutu izango ditu bere aurkezpena egiteko. Bigarren zati batean Mariano Ferrer-ek berak planteatuko ditu segur aski denon gogoetan egon daitezkeen galderak eta zalantzak. Hor izango da lehenengo

14
00:03:30,000 --> 00:04:30,000
solasaldiaren tarte hori eta azken tartea jada galderentzako izango da. Gure aldetik eskerrik asko.

15
00:04:30,000 --> 00:04:47,000
Pizten diren galderak eta zalantzak ongi planteatu eta protagonistak beraiek direnez, hitza eman diezaiegun.

16
00:04:47,000 --> 00:05:20,000
Horrela bada, hasiko gara. Bederatziak aldera amaitzea aurreikusia genuen. Pixkat atzeratuta goaz eta ez dugu galduko minutu bat bera ere gehiago. Juan Jose Ibarretxe.

17
00:05:20,000 --> 00:06:12,000
Arratsaldeon denoi. Kendu ditzakegu argi hauek? Lehenengo lerroan daudenak? Hobeto ikusteko. Beno, arratsaldeon denoi. Lehenengo eta behin esan, mahaikideak ez bezala, arkeologia naizela politikoki. Badakizue gainera, unibertsitatean nagoela, oso gustura. Bizitzan bigarren aukera bat izan dut eta unibertsitatean etxean bezala sentitzen naiz.

18
00:06:12,000 --> 00:06:30,000
Ez diot uko egiten nire bizitzan izandako ezeri, baina bizitza publiko eta pribatuan exekutatzen hogeita hamar urte igaro ondoren, gaur egun unibertsitatean nago. Ez da nire lana, nire pasioa da. Nire bizitza da. Eta gainera, aukera daukat gai hauei buruz

19
00:06:30,000 --> 00:06:50,000
distantzia apur batetik eta askatasun pixka batekin hitz egiteko, zeren gaur egun, nire bizitzako beste garai batzuetan ez bezala, nik ikusiko ez dudan gizarte batentzat ekarpenak egiteko aukera daukat. Basamortuan landatzea bezala da, Marzuokik zioen bezala, baina iritsiko dela guztiz ziur nago.

20
00:06:50,000 --> 00:07:00,000
Niri Erdi Aroko bizitza horretan, une zehatz batean, pelotoi batetik tiratzea tokatu zitzaidan segur aski. Duela gutxi Ameriketatik bueltako bidaian,

21
00:07:00,000 --> 00:07:30,000
Madrilen trenean aurkitu nuen enpresa gizon batek zera esan zidan:
‘Aizu, zu Ibarretxe lehendakaria zara, ezta?’
‘Bai hala naiz’
‘Bada begira, Espainian eta Katalunian gertatzen ari den guztiaren errua zeuk duzu’
‘Beno hori maite nauen jendeak ere esaten dit’
Orduan bera pixka bat haserretu egin zen eta esan zidan:

22
00:07:30,000 --> 00:08:00,000
‘Ni espainiarra naiz. Eta zu?’
‘Ni euskalduna naiz’
‘Euskalduna bakarrik?’, galdetu zidan. Eta nik galdetu nion:
‘Eta zeu espainiarra baino zerbait gehiago ba al zara?’
‘Ez’
‘Ba ni ere ez’
‘Ba ez dizut eskua emango’, esan zidan.
Tira, pelotoi horretatik tiratzea tokatu zitzaidan. Gorte Nagusietako ate-kolpea ikustea tokatu zitzaidan. Eta han esan nuen euskaraz eta gazteleraz, Euskal Herria existitzen dela

23
00:08:00,000 --> 00:08:20,000
eta geuri dagokigula gure etorkizuna askatasun osoz erabakitzea. Eta apaltasun osoz ohartarazi nien ez pentsatzeko horrekin amaitzen zela. Jende askoz gehiago ikusiko zutela instituzio hartan euren eskubidea defendatzen.

24
00:08:20,000 --> 00:08:30,000
2001. urtean jarri genuen martxan.  Erabaki genuen autodeterminazio eskubide kontzeptutik erabakitzeko eskubide kontzeptura pasatzea. Lehena desnaturalizatua zegoen

25
00:08:30,000 --> 00:08:50,000
biolentziaren praktikari lotua hein batean eta nahiz eta printzipio demokratikoa horrela ez izan, independentzia kontzeptuari lotua. Bigarrena kontzeptu gizatiarragoa zen, ez zuen desnaturalizaziorik onartzen, kontzeptuan bertan bere definizioa barneratzen baitzuen.

26
00:08:50,000 --> 00:09:00,000
Eztabaida horretara etengabe gonbidatuak geunden Espainiako komunikabideen partetik, independentziaren eztabaidara,

27
00:09:00,000 --> 00:09:30,000
ezagutzen ez dugunera. Shakespearek zioen zer garen badakigula, baina ez zer izan gaitezkeen. Independentziari buruzko eztabaida horrek eztabaida bera abentura terminotan lideratzea ahalbidetzen zien. Eta horren aurrean guk dependentzia ereduari buruzko eztabaida proposatzen genuen, hori baita benetan daukaguna. Beraz dependentzia bai ebaluatu dezakegula, politika fiskalen, hezkuntza politiken edo

28
00:09:30,000 --> 00:09:49,000
osasun politiken ikuspegitik begiratuta. Beraz, geneukanari buruzko eztabaida proposatzen genuen, dependentzia ereduari buruzkoa. Euskal nazionalismotik haratago, jende asko dago uste duena Euskadik Espainiarekiko duen arazoa ez dela independentzia arazo bat, baizik eta balio ez digun dependentzia eredu batena.

29
00:09:49,000 --> 00:10:00,000
Eta gauden egoerak ez badigu balio, beste batera igaro beharko dugu. Ez dakit zein izango den, baina hemen jende asko dago,

30
00:10:00,000 --> 00:10:30,000
pentsamendu nazionalista izan edo ez, pentsatzen duena daukagunak ez digula balio. Hauxe izan zen 2001eko ekarpena.
Hortik aurrera nire ustez oso egokia den Fernan Requejoren gogoeta honi erreparatzen diot: “Demokrazia liberalak, demokraziak baino, liberalak dira gehiago”. Konstituzio Auzitegiaren azken epaiaren haritik, Adela Asuak aurreratzen zigun

31
00:10:30,000 --> 00:11:00,000
sezesioagatik galdetzea ez dela konstituzioaren aurkakoa, “berau planteatzen den ibilgailua izan daiteke”.
Bestalde, Konstituzionalaren epaia ikusi genuen, non Kataluniako herritarren erabakitzeko eskubideari buruz esaten zen, Kataluniako Parlamentuak onartutako adierazpeneko tituluan, hasierako zatian eta lehenengo, bigarrengo, hirugarrengo eta zazpigarren printzipioetan agertzen ziren erreferentziak ez direla konstituzioaren aurkakoak,

32
00:11:00,000 --> 00:11:30,000
baldin eta zuzenbideko hirugarren edo laugarren oinarrien arabera interpretatzen badira.  Baina horrek niri 1839ko abolizioaren legea gogorarazten dit.  Lege hartan esaten zen foruak baieztatzen zirela, monarkiaren batasun konstituzionalaren kalterik gabe. Beraz, erabakitzeko eskubidea beti Espainiako Gorte Nagusiek gaiari buruz izan dezaketen borondatean ezarrita.

33
00:11:30,000 --> 00:12:00,000
Lino Akesoloren pentsamendu eder bati jarraituz, “bide okerretik zenbat eta azkarrago orduan eta okerrago”. Eta beraz, demokraziaren ezezkoak eragiten du bai Katalunian eta baita ere Euskadin burujabetzaren posizioak gero eta proportzio handiagoak izatea. Izan ere, erabakitzeko eskubidearen ikuspegi konstituzionalaren baitan eta bereziki euskal nazionalistak ez diren egileei jarraituz,

34
00:12:00,000 --> 00:12:30,000
Charles Taylor esaterako, “pentsamendu politiko modernoaren berritasuna da herri bat existitzen dela forma politiko bat eman aurretik ere”.  Eta ondorioz, herria existitzen dela antolaketa politikoa aparte utzita eta gainera, egungo antolaketa aldatzeko gai dela, beste bat emateko.
Mundu mailako pentsalariekin jarraituz, Rifkin nobel saridunak honako hau dio: “Denbora luzez merkatuak eta Estatu-nazioak kolonizatua egon ondoren,

35
00:12:30,000 --> 00:13:00,000
gizarte zibila bere indarra nabarmentzen ari da, bizitza publikoan bere paper zentrala berreskuratu nahian”.  Ez naiz ari Euskal Herriko, Kataluniako eta Eskoziako pentsamendu nazionalista duten pertsonen aipamenak erabiltzen, baizik eta mundu mailako pentsamendu handiak.
Nahitaez boterea hiritarrari itzuliko zaion prozesu batean gaude. Hori geraezina da.

36
00:13:00,000 --> 00:13:30,000
Egunero ikusten ari gara eta ikusten jarraituko dugu gure gizarteetan.
Hortik aurrera, Kierkegaarden printzipioak jarraituz, bizitza ulertua izateko atzeraka begiratua izan behar da. Ondoren ikusiko dugu bizitzeko aurrera begiratua izan behar dela.
Atzeraka begiratuz. Hor daukagu garrantzi handiko adierazpena. Nik Ameriketan kontatzen dut eta harritu egiten dira, nola John Adamsek Amerikako Estatu Batuetako

37
00:13:30,000 --> 00:14:00,000
konstituzioa aurkeztu zuenean herri baten adibidea jarri zuen. Badakizue John Adamsek bere hizkuntza, foruak eta nortasuna Europako beste edozein naziok baino denbora gehiagoz gorde duen aparteko herri horri buruz hitz egin zuenean, zeini buruz ari zen? Euskal Herriari buruz ari zen.
Beraz, ez da harritzekoa Euskal Herriaren eskubide historikoak izatea bere benetako konstituzioa, gure konstituzio bakarra.

38
00:14:00,000 --> 00:14:30,000
Batzuetan konstituzioei buruz hitz egiten dute. Espainiak Pepatik hasita, 1808koa, Jose Bonaparterena, hamabi konstituzio izan ditu. Beraz, horietan egon diren planteamenduak guztiz desberdinak izan dira, baina Euskal Herriaren benetako konstituzioa bere eskubide historikoak izan dira, herri baten nortasunaren adierazpen juridikoa baitira. Herrero de Miñonek, zeina ere ez den euskal nazionalista,

39
00:14:30,000 --> 00:15:00,000
baizik eta espainiar nazionalista, honako hau esan zuen eskubide historikoei buruz: “Foruak ezin izan ziren berretsiak ezta indargabetuak izan, herri baten nortasunaren adierazpen juridikoa baitira eta hori legegilearen eskuduntzatik at geratzen da, herriaren beraren existentzia ezabatzen ez den bitartean”.
Aurrera begirako ikuspegi horretan aurreratuz,

40
00:15:00,000 --> 00:15:06,000
Kierkegaard jarraituz, ikusten dugu nola erabakitzeko eskubidearen printzipio demokratikoari dagokionez garai ona bizitzen ari garen. Zergatik?

41
00:15:06,000 --> 00:15:30,000
Nortasuna soilik politikari aipamen egiten zion kontzeptua zelako eta mundu globalean kokatutako nazio kontzeptu batekin erlazionatua. Egun, herri bezala gure nortasunean, Euskal Herri bezala gure kulturan sakontzea, ez dago soilik politikarekin edo partekatuak izan beharrik ez daudenproiektu politikoekin erlazionatua, baizik eta gauzatze ekonomikoarekin,

42
00:15:30,000 --> 00:16:00,000
oreka soziala lortzearekin, gizakion garapen iraunkorraren kontzeptuarekin dago zuzenean erlazionatua.
Horregatik, eta hau nire ustez euskal nazionalismoarentzat oso ikasbide berezia da, jabetu behar dugu demokrazia dela eta izango dela eztabaidaren erdian dagoena, nazioa baino gehiago. Nazio kontzeptuak herri honetan pertsona askoren proiektua zilegi egiten du. Baina demokraziaren kontzeptuak, erabakitzeko eskubideak, herri honetako askoz ere biztanleria gehiago legitimatzen du,

43
00:16:00,000 --> 00:16:30,000
askoz ere gehiago, nahiz eta baita ere zilegi den batzen gaituen elementu zentrala eraikuntza nazionala izatea. Baina dudarik gabe, teoria politikoan mundua gaur egun honako kontzeptu honetan zentratua dago: “Voice or exit”, britainiar kontzeptu anglosaxoia. Edo hitza ematen didazu edo banoa. Gaur egun, zure seme alabak ere ez dira zurekin biziko, zure proiektuan parte hartzen ez badute, are gutxiago herrialdeak.

44
00:16:30,000 --> 00:17:00,000
Ez dago beste aukerarik, edo erabakitzeko eskubidea dago edo norberaren proiektua burutzeko aldebakarreko independentzia adierazpena dago, hori bai demokratikoki. “Voice or exit” binomioa da ahalbidetzen ari dena demokrazia gutxiagoren aurrean munduak independentzia gehiagorekin erantzutea.
Begira, bada ikerketa bat Kataluniako irakasle katedradun Jaume Lopezek,

45
00:17:00,000 --> 00:17:20,000
Europako gaiaren inguruan diharduten unibertsitateko beste irakasle batzuekin batera Europako Parlamentuan aurkeztu zuena. Burujabetzari eta Europako estatu-eraketa berriari buruz hitz egiten duen ikerketa horretaz oso gutxi jakin izan da.
Bertan hiru ondorioetara iristen ziren.

46
00:17:20,000 --> 00:17:30,000
Lehenak zioen Europan azken urteetan eratu diren estatuek, batik bat Ekialdeko estatuek,

47
00:17:30,000 --> 00:17:54,000
Sobietar Batasunaren desintegrazio prozesutik eratorriek, hasierako Europako estaturik gabeko nazioek baino ezaugarri berezitu gutxiago zituztela.  Ezaugarri horiek kulturarekin, erakundeekin edo historiarekin dute zerikusia. Ikerketa horretan Eskoziari, Flandriari, Kataluniari, Euskadiri eta Groenlandiari (Danimarkan) buruz hitz egiten zuten.

48
00:17:54,000 --> 00:18:00,000
Bigarren ondorioak zioen Ekialdeko estatu horietan estatu-eraketa

49
00:18:00,000 --> 00:18:30,000
demokraziaren kontzeptutik eratorri dela, nazio kontzeptutik baino gehiago.  Gaur egun Ukrainako bidegabekeria  ikusten ari gara eta politikoki nola jokatzen ari diren batzuk eta besteak.  Kontua da 90eko hamarkadaren hasieran Ukrainak Errusiar Federazioari  autonomia estatutu baten aukera luzatu ziola. Urte hasieran biztanleriaren %80ak parte hartu zuen bozketa batzuetan, %90ak Errusiar Federazioaren barneko autonomia estatutuari “Voice or exit” esan zion.  Guztiok dakizuen bezala,

50
00:18:30,000 --> 00:18:58,000
Putinen erreakzioa, demokrata konbentzitua bera, aurkakoa izan zen. “Eta niri zer axola dit zuek Ukrainian erabakitzen duzuena?”. Erreakzio demokratikoa urte horren amaierakoa da. %90ak parte hartu zuen bozketa batzuetan, %92-93ak independentziaren alde bozkatu zuen. Demokrazia gutxiago, independentzia gehiago.

51
00:18:58,000 --> 00:19:00,000
Azkenik, ikerketa horren hirugarren ondorioak dio

52
00:19:00,000 --> 00:19:30,000
mundu aurreratuan dauden, beraz, ez gara ari bigarren edo hirugarren munduaz, nortasun arazoak konpontzeko bi eredu daudela: Kanadako eredua: Quebec-ekoa; eta Danimarkako eredua: Groenlandiakoa. Azken horri buruz gutxi ezagutzen da, baina Groenlandiak 1986-1987 urtean erabaki zuen Danimarka barnean jarraitzea, baina era berean moneta eta ekonomia batasunaren prozesutik kanpo geratzea. Horregatik harritzen naiz

53
00:19:30,000 --> 00:19:48,000
Europatik irten, Europan sartu eta kontu hauetaz hitz egiten dutenean. Europak geometria aldakorra dauka, non bere herrialdeetako askoren erlazioa, kartara egindako erlazioa den. Zer esango dugu britainiar munduari buruz. Geometria aldakorra.

54
00:19:48,000 --> 00:20:00,000
Edonola, ikerketan aipatzen dira Kanadako kasua, Erresuma Batukoa, Eskoziako, eta Belgikakoa, Flandriako kasuarekin, non estatu nagusiek onartzen duten beren barneko nazioek

55
00:20:00,000 --> 00:20:30,000
eurekin eta besteekin harremanak ezartzerako orduan berezko erabakiak hartzeko eskubidea dutela.
Ikerketa horrek dio planteamendu horretatik ateratzen den kasu bakarra dagoela eta hori Espainiako kasua da. Hemen Gorte Nagusiek esan dute ez dagoela inolako burujabetzarik Espainiako Gorteetan ez dagoenik, eta ondorioz, ezin zaiola burujabetzarik aitortu ez

56
00:20:30,000 --> 00:20:38,000
Kataluniari, ezta Euskadiri ere. Beraz, zenbat eta demokrazia gutxiago, orduan eta independentzia gehiago.

57
00:20:38,000 --> 00:21:00,000
Puerto Ricori buruz Barack Obama berak ere 2011ko martxoan egindako adierazpenean esan zuen, Puerto Ricoko etorkizuna bertako herriari dagokiola. Gure kasuan adierazpen horrek ditugun arazo politiko gehienak konponduko lituzke.
Kosovori buruz

58
00:21:00,000 --> 00:21:30,000
uste dut gutxi sakondu dugula, gehiago sakondu behar da. Kosovoko aldebakarreko independentzia adierazpena herritarrek ere ez zuten zigortu. Kosovoko Parlamentuaren erabakia izan zen, baina edozein modura, erakusten duena da demokratikoki adierazitako herriaren borondateak ez duela nazioarteko eskubidea bortxatzen.
Zer esanik ez, eskoziar eta britainiarrek ematen diguten erakusbideaz. David Cameron interesatzen zait. Berak onartzen du Erresuma Batua ezin dela batuta mantendu Eskoziaren baimenik gabe. Cameronek honakoa dio:

59
00:21:30,000 --> 00:22:00,000
“Erresuma Batua batuta mantenduko duen Lehen Ministroa izan nahi dut, baina eskoziarrak errespetatu behar direla uste dut.  Erreferendum hau egitea ahalbidetu dut, loteslea, legezkoa eta bidezkoa izan dadin. Erresuma Batuak ezin du bere herriaren borondatearen aurka dagoen herrialde bat bere baitan mantendu”.
Etorkizuna beraz, zuzenean erlazionatua dago nortasunarekin. Hau (Montserrat Guibernau) Kataluniako egile bat da, London School of Economics-eko irakaslea. Berak honakoa dio: “Nortasun nazionalaren

60
00:22:00,000 --> 00:22:24,000
indar berritua banakako zein taldeko nortasun baten beharretik sortzen da. Nortasun politikak elementu aurrerakoia barneratzen du, desberdinak, ahulak babesten diren neurrian”. Adi datu honi, solidarioak izango ez bagina, ez ginateke izango euskaldunak. Edo  elkartasunaren aldeko apustua egiten dugu edo bestela gure proiektua, ikuspegi sozial eta nazionaletik begiratuta, eroriko da.

61
00:22:24,000 --> 00:22:30,000
Stiglitz-ek oparotasunaren bide-orria aipatzen du. Egile honen iritziz

62
00:22:30,000 --> 00:23:00,000
globalizazioari etekin gehien atera dioten herrialdeak etorkizuna euren eskuetan hartu zutenak dira. Bitxia da, badirudi, gure inguruko hedabideetan batzuetan dagoen eztabaidaren arabera, nazioarteko presentzia duten gero eta herrialde gutxiago dagoela. Hori ez da horrela. 1945. urtean, Nazio Batuen inaugurazioan 51 kide zeuden eta

63
00:23:00,000 --> 00:23:26,000
azken egoera-orriak 193 kide zehazten ditu. Europako mugen garapena ere horrelakoa da. 1914. urtean 20 zeuden, 1949an 26, 2014an 47. Zergatik ez 2020an Eskozia, Flandria, Quebec, Katalunia, Euskadi? Zergatik ezin dute izan inori traba egin gabe?

64
00:23:26,000 --> 00:23:30,000
Nortasuna bizikidetzan, nortasuna

65
00:23:30,000 --> 00:24:00,000
elkartasunean, ez besteekiko liskarrean, zeren hori gainera Nazio Batuek ere onartzen dute.
Bera (Helen Clark) Zeelanda Berriko presidentea izan zen hamar urtez eta gaur egun Nazio Batuetako munduko garapen programako zuzendaria da. Berak dio kultura gizakion garapenean ezinbesteko ezaugarria dela. Eta jendeak askatasun osoa izan behar duela bere nortasuna eta

66
00:24:00,000 --> 00:24:30,000
nolakoa izan nahi duen erabakitzeko. Hori proiektu politikoaz gain, proiektu sozio-ekonomiko baten funtsezko zatia baita.
Ideia honekin amaitzen dut. Ez gaude zuzenbideko-gai baten aurrean, argi eta garbi gai politikoa da, gure esku dagoena. Gure esku dago hemen gehiengo natural indartsuak lortzea, ez erabakitzeko eskubidearen alde. Eskubidea bera ezin da eztabaidatu.

67
00:24:30,000 --> 00:25:00,000
Eskubidearen erabilera eztabaidatu eta negoziatu daiteke, ez eskubidea bera.
Gandhi-k zioen ez dagoela bakerako biderik, bakea dela bidea. Ez daude bideak erabakitzeko eskubiderako; erabakitzeko eskubidea da bidea.  Ondorioz, doktrina politikoan hainbeste eragiten ari zaigun “Voice-exit” binomioak oso argi erakusten digu: edo erabakitzeko eskubidearen aldeko bide demokratikoa onartzen da,

68
00:25:00,000 --> 00:25:30,000
edo etorkizun hurbilean independentzia adierazpenak ikusiko ditugu.
Bi aholkurekin amaituko dut.  Hau zaila da. Bai. Hau zaila da. Baina, esaera zahar batek esaten duena, “ezina ekinez egina”. Michelangelori galdetzen zioten: “Nola egiten duzu bizitzaz beteriko estatuak egiteko?” Eta berak erantzuten zuen estatuak jada badaudela marmolean. Guk badaukagu marmola. Soilik estatuak atera behar dira.

69
00:25:30,000 --> 00:26:00,000
Eta aholkuak. Bat. Nik uste dut hau etorkizuneko I+G+b ikuspegia dela. Zuk ikas dezakezu ikerketa, garapen eta berrikuntza terminotan, munduan dauden esperientzietatik. Baina ez dago errezetarik, ez politikan, ez ekonomian ezta gizartean ere. Guk esaten dugu kultura K-z eta guk geure K propioa aportatzen ez badugu, jai dugu. Geure K propioa aportatu behar dugu. Bestela, proiektu guztiak hil egingo dira, huts egingo dute. Munduan ez dago errezetarik eta beraz,

70
00:26:00,000 --> 00:26:30,000
hau gizarte osoarentzako aholku bat da.
Eta beste aholku bat eta honekin amaitzen dut. Gure Eskurentzat. Aurrera, beti aurrera. Baina elkarrekin. Beti elkarrekin. Bestela jai dugu. “Zenbat gara? Lau, bat, hiru, bost zazpi? Zenbat gara?

71
00:26:30,000 --> 00:27:00,000
Lau, bat, hiru, bost zazpi? Zer egin dugu? Ezer ez. Zer egiten dugu? Elkar jo. Zer egingo dugu? Elkar hil? Hori ez! Hori ez!

72
00:27:00,000 --> 00:27:29,000
Hori ez…

73
00:27:29,000 --> 00:27:34,000
Floren Aoizen txanda.

74
00:27:34,000 --> 00:28:00,000
Egia esan, nahiko zaila jarri digu gure gizonak hitzaldiaren tonoagatik eta bukaera emozionante honekin. Neretzako ohore handi bat da hemen egotea. Nik uste dut batzutan poliki eta umilki bada ere, historia egiteko aukera duzula sentitzen duzula eta ni gaurkoan halaxe sentitzen ari naiz. Eta ohore handi bat da eta

75
00:28:00,000 --> 00:28:42,000
espero dut ohore honi behar bezalako erantzuna ematea, ezta? Nik uste dut erabakitzeko eskubidea aipatzen denean hitz garrantzitsuena demokrazia dela. Nik uste dut erabakitzeko eskubidea, erabakitzeko ahalmena demokraziarekin lotu behar dela eta etorkizunarekin. Eta gelditu garen moduan gaztelaniaz egingo dut mintzaldia eta beraz, saiatuko naiz denborak errespetatzen nahiz eta erraza ez den, ezta?

76
00:28:42,000 --> 00:29:00,000
Nik uste dut gaur hemen eman ahal ditugun hitzaldien aniztasunak, mahai hau ahuldu baino, daukan zentzua indartzen duela. Nire ustez erakusten du Euskal Herriaren erabakitzeko eskubidearen aldarrikapena,

77
00:29:00,000 --> 00:29:19,000
jende asko batzeaz gain, agian batasun berrien eta herri honetako konplizitate berrien giltzarria dela. Hori da azpimarratu nahi dudana. Hala eta guztiz ere, nik prestatu dudana, erabakitzeko eskubideari eta berau praktikan jartzeari buruzko hamar ideiatan edo hamar gogoetatan laburbiltzen da.

78
00:29:19,000 --> 00:29:30,000
Lehena, eta horregatik honetatik hasi nahi izan dut, erabakitzeko eskubideari buruz hitz egitea, demokraziaz hitz egitea dela, nire iritziz. Erabakitzeko eskubidea politika demokratikoaren giltzarria da, azken finean

79
00:29:30,000 --> 00:30:00,000
erabakiak herriaren esku uzten baititu eta berau da benetako subjektu demokratikoa. Nik uste dut hainbat gauza esaten direnean, entzuten ditugunean, batik bat erabakitzeko eskubidearen aurka;  aitortua dagoela, ez dagoela… Nahikoa da “erabakitzeko eskubidea” “demokrazia” hitzaz ordezkatzea, konturatzeko zein erraz hitz egiten duten pertsona eta eragile batzuk zuzenean demokraziaren aurka, nahiz eta beste modu batera aurkezten duten.

80
00:30:00,000 --> 00:30:30,000
Azken finean, nork, nola, noiz eta zer erabakitzen den, hori da politikaren gai nagusia, politikaren edozein ikuskera posibleren gai nagusia.  Batzuetan esaten digute erabakitzeko eskubideak, bere onarpenak, berau praktikan jartzeak, egunerokotasunetik urruntzen gaituela, garrantzitsua den horretatik urruntzen gaituela eta garrantzirik gabeko eztabaidatara eramaten gaituela. Baina, politikan erabakiak nork eta nola hartzen dituen argitzea baino gauza garrantzitsuagorik ez dago.

81
00:30:30,000 --> 00:31:00,000
Ez dago beste ezer hori baino garrantzitsuagorik. Eta jendearen eguneroko bizitzarekin erlazio handiagorik duen beste ezer ez dago. Nork, nola eta noiz hartzen diren erabakiak.  Azken finean, erabakitzeko eskubideari buruz hitz egiten dugunean, politikaren gauza garrantzitsuenaz hitz egiten ari gara.
Tira, ni Juanjo Ibarretxerekin bat etorriko naiz aipatuko dudan pertsona bat dela-eta. Ez da kasualitatea, zeren Jaume Lopez

82
00:31:00,000 --> 00:31:30,000
erabakitzeko eskubidearen aldeko eta kontzeptu honen inguruko pentsamendu osoaren eguneratzeari dagokionez, aditu handienetako bat da. Jaume Lopezek argi eta garbi baieztatzen du erabakitzeko eskubidea erradikalismo demokratikoaren printzipioan zentratzen dela. Erradikalismoa demokraziaren sustraietara jotzea bezala ulertuta. Nik uste dut hori funtsezko ideia dela.
Norabide berean doan beste ideia bat da, erabakitzeko eskubidea komunitatearen eraikuntzan, erradikalizazio demokratikoaren giltzarrietako bat izateaz gain,

83
00:31:30,000 --> 00:32:00,000
gatazkaren edozein adierazpide bortitz gainditzeko eta sufritu ditugun eta sufritzen jarraituko ditugun ondorioen giltzarria ere badela.
Azken finean, erabakitzeko eskubideari buruz hitz egiten dugunean, ahalegina egin behar dugu testuinguru zehatz batean kokatzeko. Ez eztabaida teoriko orokorra interesgarria eta iradokitzailea ez delako; badela; baizik eta egoera zehatz bati buruz ari garelako. Erabakitzeko eskubideaz,  alderdi desberdinei buruz aipamen eginez hitz egiten dugu, baina batik bat herri bezala etorkizun kolektiboa erabakitzeari buruz ari gara.

84
00:32:00,000 --> 00:32:30,000
Batik bat horri buruz ari gara, baina ez soilik horretaz.  Eta zentzu horretan, nik uste dut erabakitzeko eskubidea, horixe baita bidea, giltzarri bat, tresna bat eskaintzen digu, ez bakarrik gatazka honen kudeaketarako, baizik eta gatazka guztien kudeaketarako. Finean, gatazkak egon badaude, antagonismoak badaude. Eta alfonbraren azpian ezkutatu daitezke, baina tratatu ere egin daitezke. Bideratu daitezke, aurre egin ahal zaie eta erabakitzeko eskubidea gatazkei aurre egiteko mekanismoa da, zeinak erabakitzeko ardura gizartean,

85
00:32:30,000 --> 00:33:00,000
herrian kokatzen duen; ez elite txiki batean, ez protagonista, edo eragile gutxi batzuetan.
Beraz, nik uste dut politikoa den gatazka bizi dugula, lurralde berdinaren inguruan, komunitate berdinaren inguruan, proiektu desberdinak daudelako, nortasun sentimendu desberdinak, etorkizunari begira alternatiba desberdinak.  Hori kudeatu daiteke, modu oso desberdinetan tratatu daiteke.

86
00:33:00,000 --> 00:33:30,000
Erabakitzeko eskubidearen jomuga, nik jomugaren ideia hori azpimarratu nahiko nuke, erabakitzeko eskubideak eta berau praktikan jartzeak; ez baita soilik aldarrikapen teoriko edo abstraktu bat; gatazka honen aurrean arrazoizko, zentzuzko eta bidezko irtenbidea ematen digu. Nola? Konponbide baketsu eta demokratiko batera bideratuko gaituzten joko arau berriak ezarriz. Modu horretara, ikuspuntu desberdinen edo antagonismoen desagertzea bezalako ezinezko gertaerarik planteatu ez dezagun; ez soilik ezinezkoa,

87
00:33:30,000 --> 00:34:00,000
baizik eta helburu bezala batere gomendagarria izango ez litzatekeena; eta horren aurrean, mekanismo demokratikoen bidez bideratuak izan daitezen ahalbidetuz. Beraz, esan dezakegu, erabakitzeko eskubidea Euskal Herrian irekitzen ari den eta ireki behar den garai politiko berriaren bobedaren gakoa dela.
Hirugarren ideia. Nik uste dut erabakitzeko eskubidearen jomugak eta agian gaur hemen eskaintzen ari garen argazkia berak erakusten duela,  jomuga hori herrialde honetako elkarbizitzarako eta antolaketa sozialerako paradigma berria dela:

88
00:34:00,000 --> 00:34:30,000
komunitatea eraikitzeko paradigma berria. Zergatik? Kultura eta jatorri desberdinak dituzten, herrialdearen ikuspegi desberdinak dituzten pertsonek eta eragileek bigarren mailakoa ez den zerbait, baizik eta politikan zentrala den zerbait, partekatzea ahalbidetzen duelako; nola, nork eta noiz erabaki behar den, hain zuzen ere. Honek Jaume Lopezek erradikalizazio demokratikoa deitzen zuen jomuga horretan jartzen gaitu. Hau da, demokraziaren sakontze eta zabaltzean. Eta honek baita ere eraikuntza politikoaren paradigma berri batera eramaten gaitu,

89
00:34:30,000 --> 00:34:46,000
akordioak bilatzera. Nik hori zoritxarrez, trantsizio garaian estatu espainiarrean nagusitu denarekin kontrajarriko nuke. Oso desberdinak diren bi adostasun edo akordio bilaketarako paradigmak dira.

90
00:34:46,000 --> 00:35:00,000
Denbora luzez trantsizioan, antagonismoak ezkutatzera eta politikoki ez lantzera jotzen zuen paradigma nagusitu zen. Hori ez da behar dugun eredua. Arazoak egon badaude, desberdintasunak egon badaude,

91
00:35:00,000 --> 00:35:30,000
kontrajarritako proiektuak errealak dira eta gainera zilegiak. Beraz, beste modu batera tratatu behar dira eta ez dira gutxietsi behar, baizik eta diagnostikatu eta behar bezala tratatu behar dira.
Eta akordioen paradigma berriak gatazkaren, aniztasunaren eta proiektuen konfrontazioaren errealitatea lantzen du, baina arbitraje berri batekin eta arbitraje berri hori ez da elite baten arbitrajea, baizik eta gizartearen arbitrajea da. Herriaren beraren arbitraje demokratikoa,

92
00:35:30,000 --> 00:36:00,000
azken finean bera baita erabakiak hartzeko subjektu izan behar duena. Beraz, erabakitzeko eskubidea izan daitekeenaren jomuga da, jada jende desberdin askok partekatzen duena eta oraindik ere gehiagok partekatu dezaketena. Eta horrek politizazio berri bat ahalbidetzen digu, hitzaren esanahi onenean.  Gizarteak jabetu behar du, jabetu behar dugu, politika dela herritarrek euren patua, euren etorkizuna gidatzeko daukaten gaitasuna.

93
00:36:00,000 --> 00:36:30,000
Laugarren ideia. Nik uste dut hau gaur ikusten ari dela eta argiago ikusiko dela. Erabakitzeko eskubidearen aldarrikapena herrialde honetan eztabaida sozial, ideologiko eta politikoaren agenda ezartzeko gai da.
Erabakitzeko eskubidearen aldarrikapena, apelazioa, aipamena ez da testigantzazko auzi bat; indar politiko oso handia duen auzia da, agenda ezartzeko gaitasun handia duena.

94
00:36:30,000 --> 00:37:00,000
Eta hori horrela da egoera berri bat bizi dugulako.  Egoera berri horretan gero eta gehiago gara bizi dugun egoerak asebetetzen ez gaituen pertsonak. Zerbait desberdina egin dezakegun sentipenak itxaropen berriak sortu ditu.
Deserosotasun sentsazio horren hiru arrazoi aipatuko nituzke nik.

95
00:37:00,000 --> 00:37:30,000
Sektore batzuetan duela denbora asko, betidanik esan genezake, geneukan deserosotasun sentsazio hori, baina orain arte hain deseroso edo garai baten eroso ere bazeuden sektore batzuk ere sentsazio hori badute.
Nik uste dut lehenengo arrazoiak krisi ekonomikoarekin zerikusia duela; krisi ekonomikoa kudeatu den moduarekin, ahultasunaren egiaztapenarekin eta gizarte batek krisi sozial eta ekonomiko ikaragarri honi aurre egiterako orduan sentitzen duen inpotentziarekin, erabakiak hartzeko tresnarik gabe.

96
00:37:30,000 --> 00:38:00,000
Herri batentzat tragedia da ikustea honelako egoera baten aurrean, nola ez ditugun gizarte edo herri bezala geure erabaki propioak hartzeko beharrezko tresnak.  Nik uste dut jende askorentzat honek errealitatearen ikuspegiari buruzko benetako aldaketa eragin duela.  Eta gainera, uste dut badela sentsazioa ez Espainia eta ezta Frantzia ere ez direla gai

97
00:38:00,000 --> 00:38:30,000
etorkizun oparoa eskaintzeko, esparru sozial eta ekonomikoari dagokionez. Nik uste dut honek ikuspegi aldaketa eragin duela, behintzat gizarteko zenbait sektoretan.
Gainera, uste dut badagoela bigarren elementu bat oso garrantzitsua dena:  Espainia eta Frantziako gobernuek aro politiko berria kudeatu duten moduaren aurrean, euskal gizarteko sektore zabalen eta kolore desberdinetakoen etsipena.  Beste zerbait espero zen.  Inork ez zuen espero Espainiako eta Frantziako estatuek historikoki  izan duten jarrera egun batetik bestera aldatuko zenik,

98
00:38:30,000 --> 00:39:00,000
ETAk ez dakit zer erabaki hartzen duelako, Euskal Herrian gehiengo berriak eraikitzen direlako edo iritzi egoera berria dagoelako. Oso ongi. Baina nork pentsa zezakeen duela hamar urte ETAren ekintza armatuaren behin-betiko amaieraren aurrean, ematen ari dena bezalako aldaketa egoeraren aurrean, eskua ez luzatzeaz gain, inboluzioa egongo zenik, eta horixe izan da gertatu dena.  Eta horrek euskal gizartearen zati handi baten etsipena sortu du,

99
00:39:00,000 --> 00:39:15,000
Madrilek eta Parisek, Espainiako eta Frantziako estatuek eskaini dezaketenaren aurrean mesfidantza areagotuz. Eta hori guztia, dakigun bezala, krisi politikoak, ustelkeriak… eragindako legitimitate eza areagotuta dagoen unean.

100
00:39:15,000 --> 00:39:30,000
Eta hirugarrenik, badago beste elementu bat ulertzeko modua aldatu duena eta hori nazioarteko testuingurua da. Guztiok gogoratzen dugu estatuak desagertzen ari zirela zioen ideia, erakutsi zaigun mapa oso argi geratu denaren ideia,

101
00:39:30,000 --> 00:40:00,000
estatu bat izatea, burujabetza izatea,  erokeria zela zioen aspaldiko ideia hura, estatuak denbora oso laburrean desagertuko zirela esaten baitzen. Hori ez da gertatu eta gertatzen ari dena da estaturik ez zeukaten herriak, estatua izaten saiatzen ari direla eta ahalegin handia egiten dutela horretarako. Eta oso garrantzitsua den zerbait, herri horietan burujabetzaren eskaeraren inguruan dinamika politiko handiak eta indartsuak sortzen dira. Hori ere fenomeno garrantzitsua da, erakusten diguna burujabetzaren aldarrikapena,

102
00:40:00,000 --> 00:40:30,000
kasu honetan erabakitzeko eskubidearen aldarrikapena, historiaren korrontetik kanpo ez, baizik eta guztiz gaurkotasunezko gaia dela.
Hiru arrazoi horiek garrantzitsuak diren bi elementuekiko desanexio gero eta handiagora eramaten gaitu: jomuga eta denborazkotasuna, bai Espainiako zein Frantziako estatuekiko. Desanexioa handitzen da, eta era berean norberaren jomuga eta denboraren kontrolaren pertzepzioa handitzen da.

103
00:40:30,000 --> 00:41:00,000
Hau da, herrialde honek bere erritmo propioak izan behar dituela, bere denbora propioa, beste modu batera kudeatu behar duela hori. Hori guztia Eskozia eta Kataluniako adibideek aurrean daukagunaren bestelako bidea planteatzen diguten testuinguru batean. Hau pertzepzio berria da.
Nire ustez bosgarren ideia da, pertzepzio berri horrek guztiz berria den aukera bati buruz hitz egitera eramaten gaituela. Zergatik? Sortu dituen itxaropenak, orain arte abertzaletzat jo genezakeen eremu soziala gainditzen dutelako.

104
00:41:00,000 --> 00:41:30,000
Aipatzen ari naizen efektu hori ez da kakotx artean “abertzale” bezala defini genezakeen mundu horretara mugatzen. Horren froga gaur hemen gaudenak gara, modu batera edo bestera zenbait gogoeta partekatzen ari garen pertsonak. Pertzepzio hori nortasun sentimendu desberdinak dituzten, politika, iragana eta nortasuna ulertzeko modu desberdinak dituzten gizarteko zati askotara iritsi da eta hala ere, hain desberdinak diren sektore horiek

105
00:41:30,000 --> 00:42:00,000
paradigma berriaren beharra dagoela adierazten duen pertzepzio horrekin bat egiten ari dira. Zergatik? (sumatzen dut hamarrera arte gainontzeko ideiak oso azkar joango direla, baina errua nirea da, lehen zatia azpimarratzeagatik) Erradikalizazio demokratikoaren ideia erabat inklusiboa delako. Hau da, jende askori ahalbidetzen diolako proiektu horretan parte hartzea eta proiektu hori partekatzea.

106
00:42:00,000 --> 00:42:30,000
Seigarren ideia. Ez da soilik aukera hau ematen edo ez da soilik pertzepzio hau irekitzen ikuskera desberdinak dituen jendearengan; gainera, pertzepzio hau, nahiz eta beste modu batean izan, herrialde honetako zazpi lurraldeetan ematen ari den garaian gaude. Eta hori ere gertaera historikoa da, ez baita beti horrela izan. Gure historian lurraldeen bateratzera jotzen zuten indarren garaiak egon dira batzuetan eta beste batzuetan aldiz, 1936ko uztaila kasu,

107
00:42:30,000 --> 00:43:00,000
estatutu komunaren aukera mahai gainean jarri eta denbora gutxira, prozesu hori gidatu edo horretan parte hartu zutenak elkar tirokatuz amaitu zuten.  Historiak erakusten digu bateratasun eta desadostasun uneak egon direla. Orain erritmoen, jomugen eta denborazkotasunen bateratasun garaian gaude, ez guztiak bat bihurtzeko, baina bai elkartzeko.
Zazpigarren ideia. Uste dut hau oso garrantzitsua dela, segur aski gero aukera izango dugu hitz egiteko. Oso modu grafikoan adierazi nahi dut eta

108
00:43:00,000 --> 00:43:30,000
uste dut ulertuko zaidala. Canigó-ko ibilbide mapak erabilita, zeina Kataluniako imajinario kolektiboko mendirik garrantzitsuena den, ezin da Hiru Erregeen Mahaia igo. Esan nahi da; beste herrialde batzuek espero dutena oso garrantzitsua da, arreta handiz begiratu behar da, baina Eskoziako gazteluen mapa batek ez digu erakutsiko Bardeetatik, Enkarterrietatik edo Nafarroa Beheretik ibiltzen. Geure kartografia propioa behar dugu. Geure bide propioa behar dugu

109
00:43:30,000 --> 00:43:43,000
eta hori ez dugu egingo beste lekuetan beste batzuek egiten dutena begiratze hutsarekin;  nahiz eta ikasteko asko daukagun eta erabakitzeko eskubidearen protagonismoak froga bat ematen digun.

110
00:43:43,000 --> 00:44:00,000
Zortzigarren ideia. Nik uste dut oso garrantzitsua dela egutegi bat osatzeko gai izatea. Erabakitzeko eskubidea ulertzeko modua, baina baita ere berau praktikan jartzeko egutegia, zeinak kontuan izango duen herrialde honetan daukagun arazoaren erdigunea eta hori ez da Eskoziakoaren berdina, adibidez.

111
00:44:00,000 --> 00:44:30,000
Eskozian eztabaidak daude Eskozia zer den eta izan behar lukeenari buruz, baina inork ez du zalantzan jartzen non hasten den eta non amaitzen den Eskozia. Gure herrialdearen kasuan, egoera konplexuagoa da. Lurraldetasuna bera, herrialdearen definizioa bera jokoan dago. Horregatik oso garrantzitsua da erabakitzeko eskubidea eta beronen gauzatzea planteatzerako orduan, konplexutasun horri erantzutea. Eta ezin dugu pentsatu erdigune eta periferia terminoetan. Periferiak sekula ez du parte hartu nahi izango erdigunearen edo erdigune bezala agertzen denaren atzetik.

112
00:44:30,000 --> 00:45:00,000
Polo anitzeko estrategian pentsatu behar dugu, herrialde osoa erdigune eta era berean periferia izatea ahalbidetuko duena.  Baina ez dadila egon abiadura desberdineko errealitaterik.
Bederatzigarren ideia da berezko kartografia behar dugula, geure bide propioa ezarri behar dugula. Esaten da; hemen, beste leku batzuetan ez bezala,

113
00:45:00,000 --> 00:45:30,000
ez dagoela bost edo sei puntutan idatzitako estrategiarik. Batzuk hori ikaragarrizko ahultasun bezala ikusten dute. Nik uste dut itxitako estrategia ez egotearen abantailetako bat dela, ez garela kolpatuko itxitako estrategia baten inguruan. Eta kolektiboki estrategia bat idatzi ahal izateko aukera da. Herri honek estrategia hori sentsibilitate oso desberdineko jendearen artean idatzi behar du. Hori da nolabait hemen adierazten ari garena.
Eta nik uste dut, eta horrekin amaitzen dut, politikan gauza handia dela

114
00:45:30,000 --> 00:45:56,000
pasioak, sentimenduak eta emozioak kontuan hartzea. Laborategiko esparrutik harago, eztabaida abstraktutik harago doan zerbait da. Erabakitzeko eskubidearen eskaerak lortzen duenaren  egiaztapena hemen dago; beste esparru batzuetan elkarren aurka egon garen, elkarrekin eztabaidatu dugun eta segur aski gauza gutxi partekatzen ditugun jendea batzea.

115
00:45:56,000 --> 00:46:00,000
Beraz, gizartearen ilusioa sortzeko aukera dago,

116
00:46:00,000 --> 00:46:30,000
aldaketarako indar soziala sortzeko aukera, izendatzaile komun baten inguruan aurrera joateko indar soziala. Nik uste dut gaur egun ez dagoela herrialde honetan beste aldarrikapenik, beste pasiorik, beste sentimendurik, beste imajinariorik hainbeste indar bildu eta deitzeko gai denik.  Eta uste dut guztion artean ikaragarrizko kapital hori kudeatzeko gai izan beharko ginatekeela, ez soilik politikoa, baita emozionala ere. Gai izan beharko ginateke gehiengo berri bat eta konplizitate berriak eraikitzeko,

117
00:46:30,000 --> 00:47:02,000
zeinak egunen batean hainbat gauza oroitzera eramango gaituzten: Gure esku dago, giza katea, gaurkoa bezalako hitzaldia eta beste hainbat gauza; egoera berri baterantz eramango gaituzten benetako fenomeno baten, giza-tsunami baten aitzindari gisa. Eskerrik asko.

118
00:47:02,000 --> 00:47:03,000
Gemma Zabaleta

119
00:47:03,000 --> 00:47:30,000
Eskerrik asko Mariano. Lehenik eta behin eskerrak eman ditut gonbidatzeagatik eta pozten naiz hemen egoteaz nire iritzia plazaratzeko, bai.
Politikarako une berezi bat bizitzen ari garela esanaz hasi nahiko nuke nire hitzaldia. Hala da, nahiz eta gezurra dirudien, izan ere, egunak joan eta egunak etorri

120
00:47:30,000 --> 00:47:43,000
egunkarietako orrialdeekin batera gosaltzen dugun guztietan edo albistegietan ikusten ditugun irudietan ustelkeria eta iruzurrarekin topo egiten dugu sarri.

121
00:47:43,000 --> 00:48:08,000
Duela egun batzuk, Eusko Jaurlaritzak kaleratzen duen soziometroari begira nengoela ohartu nintzen herritarrak gehiago kezkatzen dituela gai horrek, osasungintzaren funtzionamenduak baino. Hori dela eta, egoera kezkagarria dela uste dut baina aldi berean egoera berezi baten aurrean gaudela diot, denbora luze baten ostean, lehenengoz egoera baketsu batean bizi garela esan genezakeelako.

122
00:48:08,000 --> 00:48:44,000
Nik uste dut, ETA-k armak noiz eta nola utziko dituen zehaztea baino garrantzitsuagoa dela etapa hori dagoeneko bukatu dela esatea. Eta etapa horrekin batera bukatu da baita ere, politikari aurre egiteko orain arte izan dugun oztopo nagusia edo nagusienetako bat behintzat.  Ibarretxe Lehendakariak hori ondo ezagutzen du. Politikari aurre egiteko orduan, beti atzeko oihal gisa azaldu izan den gaia izan da baina, aldi berean, eztabaida politikoari errotik ez heltzeko, arrazoi nagusi moduan ere erabili izan da sarri.

123
00:48:44,000 --> 00:49:07,000
Hori guztia dela eta, uste dut denbora luze baten ostean egoera berri baten aurrean gaudela eta zentzu horretan, lehen esan dudan bezala, bukatu da indarkeria, eta indarkeriarekin batera eztabaida politikoari zintzotasunez eta errotik heltzeko oztopo izan den euste horma.

124
00:49:07,000 --> 00:49:30,000
Paradoxikoki gertakari hau herritarrak politikatik baino, nik esango nuke politikarietatik, urrutien aurkitzen diren momentuan gertatu da, eta benetako politika berreskuratzeko eta demokrazia berreskuratzeko edo suspertzeko presa gehien daukagunean.

125
00:49:30,000 --> 00:50:00,000
Demokrazia ez da egokitu zaigun egoera bat, demokrazia egunero, era kolektiboan, modu iraunkor batean landu behar da, demokrazia amaierarik gabeko ibilbidea da eta momentu honetan nire ustez bere puntuan jartzea behar du; suspertze edo eraberritze sakon bat behar du besteak beste eta nik,

126
00:50:00,000 --> 00:50:10,000
testuinguru horretan kokatuko nuke erabakitze eskubidearen balioa.

127
00:50:10,000 --> 00:50:30,000
Esan dudan bezala, egin behar dugun demokrazia kontzeptuaren eraberritze hori, lagungarria izan daiteke herritarren edo gizartearen pultsua berreskuratzeko.

128
00:50:30,000 --> 00:51:00,000
Ezin liteke ulertu, aste beteko epearen barruan, Europak ezarritako argibideak jarraituz, aurrerantzean ‘gastu sabaia’ deritzona zenbatekoa izan behar duen zehazteko konstituzioa nola aldatzen duten ikustea. Eta hori inori galdetu barik eta inolako arazorik gabe egin liteke.

129
00:51:00,000 --> 00:51:30,000
Edo ikus genezake hauteskundeetara aurkezten diren ordezkariak beraien programan jarritakoa nola betetzen duten egun batean, eta bestean ez. Bitartean herritarrak lau urte igarotakoan etsipenak jota berriro ere beraien iritzi politikoa ematera abiatzen dira. Gainera, testuinguru aldakor batean eta gizartean ematen diren gertakarien abiadura kontuan hartuta,

130
00:51:30,000 --> 00:51:46,000
hori gertatzen den bitartean politika, demokrazia hori eta jokoaren arau horiek batzuetan zaharkituta mantentzen dira.

131
00:51:46,000 --> 00:52:10,000
Bitarte horretan, ez da gizarteko edozein gairen inguruan herritarrek beraien iritzia ematea baimentzen, eta hala eta guztiz ere, alderdi politikoak etengabe ari dira lau urtetik behin bozka ematera joaten diren herritarrak politikara gerturatzeko eskariak egiten.

132
00:52:10,000 --> 00:52:30,000
Gero, sarritan harrituta geratzen gara hauteskunde prozesu baten ostean, argitaratzen diren abstentzioaren datu altuak ikusita. Hori dela-eta, erabakitze eskubideari dagokion lehenengo hurbilketa, nik, demokraziaren suspertze edo indartze horretan kokatuko nuke.

133
00:52:30,000 --> 00:53:00,000
Erabakitze eskubidea, hitz egiteko eskubidea, adierazteko eskubidea, iritzia emateko eskubidea edo galdetua izateko eskubidearen baitan ulertuta. Lehen esan dudan bezala, demokraziaren joko arauen aldaketari buruzko hausnarketa horrek herritarrei euren iritzia azaltzeko aukera gehiago eman behar dizkiete, batez ere herritarren bizimoduan gehien eragiten duten gaien inguruan, ez bakarrik gai honen inguruan.

134
00:53:00,000 --> 00:53:31,000
Hortaz, hemen emandako iritziak kontuan hartuta, erabakitzeko eskubidea abertzalea izan barik ere defendatu daiteke; independentista izan gabe, erabakitzeko eskubidea defendatu daiteke norbanakoa benetako demokrazia eta politika berreskuratzearen alde badago, eta herritarrei beraien iritzia ematea ahalbidetuko dien joko arau demokratikoen suspertze baten alde badago.

135
00:53:31,000 --> 00:54:00,000
Beraz, politikarekin zerikusia duten alor guztiekin batera kokatzen dut, eta horregatik nago hemen gaur, horren inguruan eztabaidatzen, esku artean darabilgun gaia, gai juridiko bat barik, gai politiko bat dela uste dudalako. Herritarrok gai honen inguruan jarrera bat hartu behar dugula uste dut eta ez hori bakarrik, izan ere, uste dut jendartean lan egin behar dugula, herritarrei modu pedagogikoan azaldu behar diogula, eta are gehiago

136
00:54:00,000 --> 00:54:37,000
eskubide honen kontra azaltzen direnak konbentzitu, erakarri edo beraien aurrean modu positiboan arrazoiak eman behar ditugula uste dut. Arrazoi horiek, nik esaten dudan moduan, argudiorik ez dutenen argudioak dira. Beraiek diote: erabakitzeko eskubidea ez da legeak babesten duen zerbait, erabakitzeko eskubideak atzean independentzia eskubidea dakar berarekin… Erabakitzeko eskubidearen atzean iritzia emateko eskubidea dago, independentziaren aldekoa edo kontrakoa izan.

137
00:54:37,000 --> 00:55:13,000
Horren adibide argia da, erabakitzeko eskubidea bermatu zaien hainbat leku edo herrialdetan galdeketak gauzatu direnean herritarrek ez dutela independentziaren aukera hautatu. Hortaz, hauxe da ezberdintasuna azaleratzen duen adibidea, baina berriro ere azpimarratu gura nuke, argi luzeak jarri beharko genituzkeela, luzera begira ere ikusi ahal izateko eta beraz, demokraziaren suspertze horren beharra azaleratzeko.

138
00:55:13,000 --> 00:55:46,000
Aipatu nahi nukeen bigarren ideia, aurretik aipatu dudan politikarako une interesgarriarekin lotu nahiko nuke. Lehen, politikarako une berezia dela aipatu dut eta interesgarria dela diot, lehenengoz modu serioan, estatuko alderdi garrantzitsuenetako batek, Espainiako Langile Alderdi Sozialistak, konstituzioaren erreforma proposatu duelako.

139
00:55:46,000 --> 00:56:00,000
Konstituzioaren erreforma proposatzen bada, konpondu beharreko gaiak daudelako edo konpondu beharreko arazoak daudelako izango da eta hala dela esaten dute: Konstituzioaren erreforma bat, arazoei irtenbide bat emateko.

140
00:56:00,000 --> 00:56:26,000
Ni edozein erreforma gauzatu baino lehen jendarteari galdetzearen aldekoa naiz, egin beharreko erreforma horren noranzkoa zein den jakiteko. Horrez gain, Konstituzioaren bitartez konpondu nahi dugun gatazka politikoren bat baldin badago, gatazka horren erradiografia egin eta neurria hartu behar diogu eta hori soilik jendartearen iritzia jasota lor daiteke.

141
00:56:26,000 --> 00:56:51,000
Ondo da. Alderdi Sozialista Konstituzioaren erreforma proposatzera nola heldu den esaten ari nintzen. Nik uste dut oinarrizko bi mugarri egon direla azken urte hauetako politikan. Bat, Euskadiri egingo diot aipamen, gainera gaur hemen bertako protagonista batekin egoteko aukera daukagu, Ibarretxe Lehendakariarekin hain zuzen ere.

142
00:56:51,000 --> 00:57:10,000
Izan ere, Euskadi ibilbide historiko honetan pasarte garrantzitsu bateko protagonista izan zenean politikari moduan erakutsitako bere zintzotasuna eta ausardia goraipatu nahiko nituzke.

143
00:57:10,000 --> 00:57:50,000
Esan zuena bete zuelako eta aurrera eraman zuelako testuinguru politiko korapilatsu batean, baina uste dut politikari bakarretakoa dela bere ibilbide politikoan zintzotasuna agerian utzi duena eta horrela aitortu nahi dut gaur publikoki egiteko aukera dudan tarte honetan.

144
00:57:50,000 --> 00:58:00,000
Berak nahi ez izan arren, politika utzi eta unibertsitatean murgilduta badago ere, zalantzarik gabe,

145
00:58:00,000 --> 00:58:30,000
denbora bat igarotakoan historiaren ibilbidea aztertzerakoan, Euskadi egongo da eta behar duen besteko nabarmentasuna hartuko du, baina nabarmenena zalantzarik gabe, Lehendakaria bere proiektua defendatzen agertu zeneko irudia izango da. Hauteskundeak baino lehen aipatu zuen proiektua eta agintea hartu zuenean Diputatuen Kongresuan aurkeztu zuena, nahiz eta denok ezagutzen dugun erantzuna jaso zuen, baina balio handia dauka.

146
00:58:30,000 --> 00:59:00,000
Bigarrenik, Katalunian egiten ari dena, jendarte kataluniarra egiten ari dena, Kataluniako herria, une honetan, jendarte zibilaren babes zabalarekin egiten ari da. Zalantzarik gabe, Europako testuinguru batean non Eskozian herritarrak hautestontzietan beraien iritzia azaltzeko aukeratik oso gertu dauden.

147
00:59:00,000 --> 00:59:30,000
Gure sistema politikoa kudeatzen ari diren moduarekin alderatuz, gatazka kudeatzeko erabat ezberdinak eta antagonikoak diren bideak erabili dituzte bertan. Gainera, nire aurretik hitz egin dutenek  ere aipamenak egin dituzte. Hori dela-eta, ez naiz gehiago luzatuko baina argi izan behar dugu bi mugarri hauek ekarri gaituztela honaino, lehenbizi Euskadi mugarria

148
00:59:30,000 --> 00:59:45,000
eta bigarrenik, momentu honetan Katalunian gertatzen ari dena, eta guztia Europako beste hainbat lekutan alderdi politikoak norabide honetan mugitzen ari diren bitartean.

149
00:59:45,000 --> 01:00:20,000
Oso bitxia da, izan ere une honetan Eskozian alderdi politiko batzuk independentzia defendatzen ari dira eta beste batzuk aldiz ez, bueno hori da dagokiona. Hemen ez, hemen ez da lagatzen, hemen hormak jartzen zaizkio erabakitze eskubidearen ariketari, eta aldi berean independentziak ekarriko dizkigun kalteen inguruan berba egiten da etengabe, demokrazia ulertzeko oso modu bitxia da: zuek isildu zaitezte eta gainera bide honetatik jarraitzen baduzue oso gaizki ibiliko zarete, ezta?

150
01:00:20,000 --> 01:00:44,000
Horiek dira bi ezberdintasun nagusiak, zalantzarik gabe, bi kultura demokratiko oso ezberdin dira eta oraindik egiteko bide luzea geratzen zaigu. Hala ere, ba al dago aurrera egiteko biderik? Honek badauka konponbiderik? Nik baietz esango nuke, eta horrez gain, esango nuke diskurtso berri bat asmatzea ez dela beharrezkoa.

151
01:00:44,000 --> 01:01:20,000
Orain arte nire ustez, EAJ, Ezker Abertzalea eta PSE-EE izan dira, hemen, Euskadin, arazo honi irtenbidea emateko ekarpenak egin dituzten alderdi nagusiak, egindako ekarpenak elkarrekin josi besterik ez ditugu egin behar, beste momentu batzuetan landu dituzten ideiak elkarlotu besterik ez. Horixe bakarrik faltako litzateke. Borondate eta ausardia politiko hori baino ez litzateke faltako, gauzak egiteko gogoa.

152
01:01:20,000 --> 01:01:57,000
Honen harira, bi une, bi dokumentu aipatzea gustatuko litzaidake. Lehenengoa, 2006. urtean Euskal Herri osoko alderdi politiko, sentsibilitate eta sindikatu ezberdinetako emakume talde batek adierazpen politiko bat osatu genuen. Adierazpen horretatik zera nabarmendu nahiko nuke, 2006. urtean izan zen Ahotsak mugimendua. Bi gauza baino ez nituzke nabarmendu gura, izan ere gaur egun pasarte horiek berreskuratzea garrantzitsua dela deritzot:

153
01:01:57,000 --> 01:02:10,000
Lehenengoa, proiektu politiko guztiak defenda daitezke eta defendatu behar dira, bat bera ere inposatu gabe. Bide politiko eta demokratikoak erabiliz, baldintza berdinetan, proiektu politiko guztiak garatu eta gauzatzea bermatu eta ahalbidetuko duen eszenatoki demokratikoa bilatu behar da.

154
01:02:10,000 --> 01:02:46,000
Gaur egun, aipatutako kontu hau adosteko gai izango bagina aurrerapen handia egingo genuke.
Bigarrena, Euskal gizarteak, Euskal Herriko hiritarrek, egungo marko juridiko-politikoa eraldatu edo mantentzeko borondatea baldin badute, guztiok beharrezkoak diren berme demokratikoak eta adosturiko prozedura politikoak ezarri eta errespetatzeko konpromisoa hartu beharko genuke, euskal gizarteak erabakitakoa errespetatua eta gauzatua izan dadin eta, beharrezkoa balitz, erabaki honek lege araudian bere isla izan dezan.

155
01:02:46,000 --> 01:03:14,000
Bi gai hauek gaur egunera ekarrita, lehen aipatu ditudan hiru alderdi politikoek bere egingo balituzte, jendartean onarpena izango lukeela uste dut. Dokumentu honek sozialista ofizialen oniritzia jaso zuen baina emakumeak bakarrik geunden taldea zela esaten zen. Gisa honetako aldarrikapenak albo batera uzteko erabili ohi diren aitzakiak ezta?

156
01:03:14,000 --> 01:03:30,000
Aipatu nahi nukeen bigarren gaia Loiolako adierazpena da, Loiolako akordioa. Loiolako akordioan, Alderdi Sozialistaren aldean eseri zirenak lehen alderdiko zuzendaritzako kideak ziren eta oraindik ere alderdiko zuzendaritzako kide izaten jarraitzen dute.

157
01:03:30,000 --> 01:03:57,000
Beraz, ez dira sozialismoaren lehen lerrotik heretikoak balira moduan kanporatuak izan. Loiolako dokumentu hartan, lehenbizi Euskal Herriaren izaera nazionala onartu zuten, eta Euskal Autonomi Erkidegoa eta Nafarroako Foru Erkidegoaren arteko elkarlana sustatuko duen organo bat egoteko aukera ere aipatzen zen.

158
01:03:57,000 --> 01:04:37,000
Baina akordio honen bitartez, proiektu politiko guztiak defendatu eta garatu daitezkeela aitortzeaz gainera, erabakitzeko eskubidea gauzatu eta juridikoki ahalbidetzeko aukera zabaldu zen eta hori lehen aipatu ditudan hiru alderdi politikoek ahalbidetu zuten. Hortaz, orain arte egin gabe dagoen zerbait berria asmatzea ez da beharrezkoa. Orain arte elkarrekin egindakoa eta aurrera egiteko, norabide horretan aurrera egiteko baliagarria dena berreskuratu baino ez dugu egin behar.

159
01:04:37,000 --> 01:05:00,000
Zalantzarik gabe, nire iritziz, ez dauka zentzurik Legebiltzarrean batzorde bat egoteak ordenamendu juridiko berriaren inguruan eztabaidatzeko, ezta ere batzorde horretan eskumenen gora beheren inguruan aritzea.

160
01:05:00,000 --> 01:05:30,000
Egin beharrekoa, nire uste apalean, ez da zerotik hastea. Elkarrekin adostutakoa eta momentu honetan konpontzeko dauzkagun gai guztiak konpontzeko baliagarria dena bildu baino ez dugu egin behar. Eta horren gakoa euskal jendartearen

161
01:05:30,000 --> 01:05:58,000
borondatea onartzea da, proiektu politikoen inposaketarik ez egotea eta ideia guztiak errespetatzea; edozein proiektu politiko defendatzeko inposaketa erabili beharrean pertsuasioa erabiliz eta azkenik, euskal jendarteak erabakitzen duena gauzatzeko bitartekoak dagokion ordenamendu juridikoetan jasoz.

162
01:05:58,000 --> 01:06:32,000
Horixe da nire iritziz demokraziarako errezeta onena, gure etorkizunerako errezeta onena eta baita ere konpontzeko daukagun edozein arazo edo etorkizunean sor daitekeen beste arazoren bat konpontzeko errezeta egokiena. Eta zalantzarik gabe, gure jendartearentzako etorkizun bikain bati begira oinarriak finkatzeko ere errezetarik onena litzateke. Orain, lehen esan dudan bezala, politika egiteko une berezi bat bizitzen ari gara.

163
01:06:32,000 --> 01:06:46,000
Gaur egun, desagertu dira edo desagertu da politika egiteko oztopo nagusia, gaur egun politikari errotik heltzeko momenturik onenean gaude beraz, nire iritziz.
Besterik ez, eskerrik asko.
